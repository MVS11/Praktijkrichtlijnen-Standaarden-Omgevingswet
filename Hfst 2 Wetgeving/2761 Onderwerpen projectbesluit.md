### Onderwerpen projectbesluit

1.  Directe werking projectbesluit

    Geldt als omgevingsvergunning voor de expliciet in het projectbesluit
    genoemde activiteiten wijzigt -voor zover strijdig- het omgevingsplan (of
    meerdere omgevingsplannen) met regels die nodig zijn voor het uitvoeren, in
    werking hebben of in stand houden van het project.

2.  Overdracht bevoegdheid tot vaststellen projectbesluit

    Het Rijk kan de bevoegdheid voor het vaststellen van het projectbesluit
    overdragen aan gedeputeerde staten van de provincie waar het project geheel
    of in hoofdzaak wordt uitgevoerd, als gedeputeerde staten daarmee instemmen.

3.  Voorbereidingsbesluit

    Met het oog op de voorbereiding van een projectbesluit kunnen provinciale
    staten respectievelijk de minister een voorbereidingsbesluit nemen.

4.  Projectbesluit door waterschap

    In een projectbesluit dat wordt vastgesteld door het dagelijks bestuur van
    een waterschap mogen geen regels worden gesteld die in strijd zijn met
    regels die op grond van een projectbesluit of een voorbereidingsbesluit van
    een bestuursorgaan van de provincie of het Rijk in het omgevingsplan zijn
    opgenomen. Uitzondering daarop vormen de gevallen waarin instructieregels
    dan wel instructies van Rijk respectievelijk provincie daartoe nopen.

5.  Projectbesluit door provincie

    In een projectbesluit dat wordt vastgesteld door gedeputeerde staten mogen
    geen regels worden gesteld die in strijd zijn met regels die op grond van
    een projectbesluit of een voorbereidingsbesluit van het Rijk in het
    omgevingsplan zijn opgenomen.
