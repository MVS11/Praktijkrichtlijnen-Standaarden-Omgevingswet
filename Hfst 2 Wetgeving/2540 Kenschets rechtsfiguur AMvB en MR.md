### Kenschets rechtsfiguur AMvB en MR

Het Rijk werkt de hoofdregels over de fysieke leefomgeving in de Omgevingswet
nader uit in Algemene Maatregel van Bestuur (AMvB) en Ministeriële Regeling
(MR).

De AMvB’s bevatten regels ter uitwerking van de instrumenten de wet. Hierin zijn
de inhoudelijke normen opgenomen voor bestuurlijk handelen en rechtstreeks
werkende regels gericht op burgers, bedrijven en overheden over activiteiten in
de fysieke leefomgeving. Bij AMvB’s kunnen onder andere instructieregels worden
gesteld en omgevingswaarden worden vastgesteld.

Bij MR’s kunnen onder andere instructieregels worden gesteld en worden
werkingsgebieden geometrisch begrensd. Alleen AMvB’s en MR’s die hun grondslag
in de Omgevingswet hebben zijn OW-besluiten.

Zie 3.1 van de [TPOD AMvB en MR versie
0.97](https://standaardenomgevingswet.geonovum.nl/docs/10.%20TPOD%20AMvB%20en%20MR%20v0.97.pdf)
voor een uitgebreide toelichting op het rechtsfiguur

**Juridische kenmerken AMvB en MR**

| Onderwerp                                                                                                  | Specificatie AMvB                                                                                                                                                                     | Specificatie MR                                                                                                                        |
|------------------------------------------------------------------------------------------------------------|---------------------------------------------------------------------------------------------------------------------------------------------------------------------------------------|----------------------------------------------------------------------------------------------------------------------------------------|
| Grondslag rechtsfiguur                                                                                     | diverse artikelen Omgevingswet, of andere wetten of besluiten.                                                                                                                        | diverse artikelen Omgevingswet of andere wetten of besluiten                                                                           |
| Voorbereidingsprocedure                                                                                    | Nee, afdeling 3.4 Awb niet van toepassing                                                                                                                                             | Nee, afdeling 3.4 Awb niet van toepassing                                                                                              |
| Consultatie                                                                                                | Eenieder wordt langs elektronische weg in de gelegenheid gesteld gedurende een periode van ten minste vier weken opmerkingen te maken.                                                | Eenieder wordt langs elektronische weg in de gelegenheid gesteld gedurende een periode van ten minste vier weken opmerkingen te maken. |
| Tijdstip bekendmakingvast-gestelde AMvB/MR                                                                 | PM                                                                                                                                                                                    | PM                                                                                                                                     |
| Inwerkingtreding                                                                                           | Wordt geregeld in het OW-besluit zelf, of in een afzonderlijk besluit. Als het niet geregeld is de eerste dag van de tweede kalendermaand na de datum van uitgifte van het Staatsblad | Wordt geregeld in de MR zelf.                                                                                                          |
| Rechtsbescherming                                                                                          | geen bezwaar en beroep mogelijk                                                                                                                                                       | geen bezwaar en beroep mogelijk                                                                                                        |
| Geldt toepassingsprofiel ook voor ontwerpbesluit                                                           | Nee                                                                                                                                                                                   | Ja                                                                                                                                     |
| Rechtsfiguur roept meldingsplicht of vergunningplicht in het leven.                                        | Ja, bij AMvB kunnen activiteiten worden aangewezen waarvoor een vergunningplicht, al dan niet een meldingsplicht geldt.                                                               | Nee                                                                                                                                    |
| Rechtsfiguur bevat bepalingen waaraan aanvragen om omgevingsvergunning rechtstreeks getoetst moeten worden | Ja, AMvB bevat rechtstreeks werkende regels waar vergunningaanvragen aan getoetst moeten worden.                                                                                      | Ja, MR bevat rechtstreeks werkende regels waar vergunningaanvragen aan getoetst moeten worden.                                         |
| Rechtsfiguur bevat voor eenieder bindende regels                                                           | Ja, AMvB kan rechtstreeks werkende regels gericht op burgers en bedrijven bevatten                                                                                                    | Ja, MR kan rechtstreeks werkende regels gericht op burgers en bedrijven bevatten                                                       |
