### Besluitonderdelen AMvB en MR

Het besluit waarbij een AMvB en MR of een wijziging daarvan wordt vastgesteld,
bestaat uit twee onderdelen.

Deel een van het besluit (regels) bestaat uit de regels die deel gaan uitmaken
van de AMvB of MR. De regels bestaan uit juridische regeltekst en de
werkingsgebieden: de gebieden waar de afzonderlijke regels gelden en die worden
begrensd door co√∂rdinaten. Het werkingsgebied op algeheel AMvB-niveau is hierbij
heel Nederland inclusief EEZ. Het werkingsgebied van individuele tekstelementen
of tekstfragmenten kan zijn Nederland exclusief EEZ. Bij dit eerste deel kunnen
bijlagen worden gevoegd. Hier kunnen tabellen, afbeeldingen en/of plaatjes aan
toegevoegd worden.

In dit deel wordt concreet aangegeven op welke wijze de AMvB of MR wordt
aangepast. Aangegeven wordt welke regels worden toegevoegd, geschrapt, gewijzigd
of vervangen door andere regels. Dit deel van het vaststellings- of
wijzigingsbesluit is vergelijkbaar met de wijziging van een wet of een
verordening.

Het tweede deel van de AMvB of MR is de toelichting. De toelichting bestaat uit
een algemene en artikelsgewijze toelichting bij wetten gebruikelijk is. Indien
gewenst kunnen bij zowel de algemene als de artikelsgewijze toelichting bijlagen
worden gevoegd. Zowel de toelichting als de bijlagen kunnen tabellen,
afbeeldingen en/of plaatjes bevatten.
