### De inhoud van de waterschapsverordening

### Regels en onderwerpen waterschapsverordening

De Omgevingswet geeft geen sluitend overzicht van onderwerpen waarover in de
waterschapsverordening regels gesteld moeten of kunnen worden. Wel is bepaald
welke aspecten de fysieke leefomgeving in ieder geval omvat en welke gevolgen
worden aangemerkt als gevolgen voor de fysieke leefomgeving. In tabel 4 van de
TPOD waterschapsverordening 0.97 is aangegeven over welke onderwerpen de
waterschapsverordening regels moet of kan stellen.

### Overgangsfase waterschapsverordening

Na inwerkingtreden van de Omgevingswet vormen bij AMvB aan te wijzen delen van
de huidige keur en andere regels die in de waterschapsverordening opgaan de van
rechtswege voor het gehele grondgebied van een waterschap geldende
waterschapsverordening (art. 22.14 Ow).

Daarnaast zullen ook de regels die het Rijk decentraliseert als onderdeel van de
zogenoemde
'[bruidsschat](https://aandeslagmetdeomgevingswet.nl/wetsinstrumenten/gemeente/omgevingsplan/bruidsschat/)'
onderdeel gaan uitmaken van de waterschapsverordening zoals die geldt ten tijde
van de inwerkingtreding van de Omgevingswet (art. 22.14 Ow). Het Rijk draagt er
zorg voor de regels uit de bruidsschat als onderdeel van de
waterschapsverordening elektronisch geraadpleegd kunnen worden.

![](media/1ede8916825534c056709054d546511d.png)

De bruidschat

De verplichting tot vaststelling van een waterschapsverordening geldt pas vanaf
een bij koninklijk besluit te bepalen tijdstip.

Vanaf dat moment worden regels over de fysieke leefomgeving alleen nog in de
waterschapsverordening gesteld (art. 22.15 Ow). Bij het stellen van de termijn
zal rekening worden gehouden met het feit dat een provinciale
omgevingsverordening instructieregels kan bevatten voor
waterschapsverordeningen, waar de algemene besturen van de waterschappen bij het
vaststellen van hun verordeningen rekening mee moeten houden. Dat wordt mogelijk
doordat de waterschapsverordeningen als bedoeld in artikel 2.5 nog niet op het
moment van inwerkingtreding van de Omgevingswet vastgesteld hoeven te zijn. Een
reden om een termijn te bieden is ook dat nieuwe waterbeheerprogrammaâ€™s moeten
worden vastgesteld op basis van de plancyclus uit het Europese recht. De termijn
voor de waterschapsverordening kan hierop aansluiten. Dit tijdstip zal na
overleg met de Unie van Waterschappen worden vastgesteld. Vooralsnog is de
verwachting dat het tijdstip zal worden gesteld op twee jaar na de
inwerkingtreding van de Omgevingswet, zodat gemeenten bij de vernieuwing van hun
omgevingsplan waar dat nodig is toepassing kunnen geven aan de nieuwe
waterschapsverordening.
