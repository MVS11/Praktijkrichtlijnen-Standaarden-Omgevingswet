### Projectbesluit en projectprocedure 

Rijk, provincies en waterschappen kunnen overgaan tot nemen van een
projectbesluit.

Het is het sluitstuk van een projectprocedure waarin de volgende
(tussen)producten worden opgeleverd:

-   kennisgeving van het voornemen om een verkenning uit te voeren

-   kennisgeving participatie

-   de voorkeursbeslissing (indien aan de orde)

-   het projectbesluit

Het projectbesluit zelf is aangewezen als OW-besluit, maar bestaat weer uit een
aantal onderdelen die zelf OW-besluiten zijn of dat mogelijk worden (enige tijd)
na de inwerkingtreding van de Omgevingswet:

-   omgevingsplan

-   omgevingsvergunning

Het projectbesluit kan tijdens de implementatie van de Omgevingswet dan ook nog
een aantal veranderingen in vorm doormaken als gevolg van nader te ontwikkelen
standaarden voor andere OW-besluiten.
