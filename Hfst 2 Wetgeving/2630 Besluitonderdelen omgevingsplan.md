### Besluitonderdelen omgevingsplan

Tot de geldende onderdelen van het omgevingsplan (of de wijziging daarvan)
behoort alleen het tweede deel van het besluit tot vaststelling of wijziging.
Dit zijn de regels, beleids- of visietekst en de bijbehorende werkingsgebieden.
Alle tweede delen van alle opeenvolgende besluiten vormen samen het actuele
geldende omgevingsplan.

De in het eerste deel van het vaststellingsbesluit opgenomen motivering en de
daarbij behorende gegevens en bescheiden over bijvoorbeeld onderzoek en
zienswijzen maken geen deel uit van het OW-besluit. Dat geldt ook voor de
artikelsgewijze en de algemene toelichting uit het (facultatieve) derde deel van
het vaststellingsbesluit.

Het omgevingsplan moet binnen het DSO goed raadpleegbaar en bruikbaar zijn,
daarom moeten het tweede deel van het besluit en de geconsolideerde versie in
hoge mate gestructureerd en van (extra) intelligentie voorzien zijn. Alle
besluitonderdelen moeten aan de STOP/TPOD voldoen. Hoge mate van structurering
geldt voor het 2e besluitdeel (is artikelstructuur) voor het 1e en 3e deel geldt
vormvrije structuur. Hier wordt verder op ingegaan in H3.2.1 van de
praktijkrichtlijn.

Om eventueel de artikelsgewijze toelichting bij het juiste artikel te kunnen
raadplegen, moet ook het (facultatieve) derde deel van het besluit
gestructureerd zijn en aan de STOP TPOD omgevingsplan voldoen.
