### De inhoud van de omgevingsverordening

### Regels en onderwerpen omgevingsverordening

De Omgevingswet geeft geen sluitend overzicht van onderwerpen waarover in de
omgevingsverordening regels gesteld moeten of kunnen worden. Wel is bepaald
welke aspecten de fysieke leefomgeving in ieder geval omvat en welke gevolgen
worden aangemerkt als gevolgen voor de fysieke leefomgeving.

In de wet staan vervolgens -soms expliciet, vaker ook impliciet- specifiekere
bepalingen over de inhoud van de omgevingsverordening, zoals het aanwijzen van
onderwerpen waarover regels alleen in een omgevingsverordening mogen worden
opgenomen. In de Omgevingswet is bepaald dat bij AMvB gevallen kunnen worden
aangewezen:

-   waarin regels over de fysieke leefomgeving alleen in de omgevingsverordening
    mogen worden opgenomen;

-   waarin regels over de fysieke leefomgeving niet in de omgevingsverordening
    mogen wor-den opgenomen.

Het aanwijzen van deze gevallen zal plaatsvinden in het Invoeringsbesluit
Omgevingswet. Deze gevallen zijn aangewezen in artikel 2.3 van het
Omgevingsbesluit. Naast de regels die, als ze worden gesteld, in de moeten
worden opgenomen en de regels over onderwerpen die daarin niet mogen worden
opgenomen, ontstaat als vanzelf ook een categorie regels over onderwerpen die in
de kunnen worden opgenomen maar waarvan dat niet verplicht wordt gesteld. Over
die onderwerpen kunnen regels ook in een (andere) verordening worden gesteld. In
tabel 4 van de TPOD Omgevingsverordening staat een overzicht van de
belangrijkste regels en onderwerpen die de omgevingsverordening op grond van de
Omgevingswet en de AMvB’s moet, respectievelijk kan, bevatten.

### Regels en besluiten die leiden tot wijziging omgevingsverordening

Een bestuursorgaan is verantwoordelijk voor het opstellen, vaststellen en
wijzigen van het OW-besluit waarvoor het op grond van de Omgevingswet is
aangewezen als bevoegd gezag. In specifieke gevallen hebben regels en besluiten
van andere bestuursorganen invloed op dat OW-besluit.

### Voorbereidingsbesluit en voorbeschermingsregels

Op grond van artikelen 4.15 Ow kunnen provinciale staten en gedeputeerde staten
(in delegatie) een voorbereidingsbesluit nemen dat de omgevingsverordening
wijzigt met voorbeschermingsregels.

### Niet van toepassing op de omgevingsverordening

De volgende zaken zijn niet van toepassing op de omgevingsverordening

-   Meervoudig bronhouderschap

-   Projectbesluit en projectprocedure

-   Omgevingsvergunning voor omgevingsplanactiviteit

-   In de omgevingsverordening is niet voorzien in overgangsrecht. Streven is
    dat de provincies hun omgevingsverordeningen op het moment van
    inwerkingtreding van de Omgevingswet hebben vastgesteld.

Daarnaast geldt dat er voor de provincies geen sprake is van een
‘[bruidschat’](https://aandeslagmetdeomgevingswet.nl/wetsinstrumenten/gemeente/omgevingsplan/bruidsschat/).
Provincies streven ernaar hun omgevingsverordening af te hebben als de
Omgevingswet in werking treedt en hebben dus geen bruidsschat nodig.
