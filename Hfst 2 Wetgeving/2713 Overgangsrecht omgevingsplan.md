### Overgangsrecht omgevingsplan

Na het inwerkingtreden van de Omgevingswet vormen de volgende plannen tezamen
het van rechtswege voor het gehele grondgebied van een gemeente geldende
omgevingsplan [art 22.1 OW en 4.6 Invoeringswet Omgevingswet]:

-   Crisis en herstelwet bestemmings- en -inpassingsplannen,

-   regels over archeologisch onderzoek uit de verordening voor archeologische
    monumentenzorg,

-   de verordening met betrekking tot afvloeiend hemelwater of grondwater,

-   bestemmingsplannen,

-   wijzigingsplannen,

-   uitwerkingsplannen,

-   inpassingsplannen,

-   beheerverordeningen,

-   Exploitatieplannen,

-   bepaalde voorbereidingsbesluiten

Hier komen nog de regels bij die het Rijk decentraliseert als onderdeel van de
zogenoemde
'[bruidsschat](https://aandeslagmetdeomgevingswet.nl/wetsinstrumenten/gemeente/omgevingsplan/bruidsschat/)'.
Deze gaat onderdeel uitmaken van het omgevingsplan, zoals dat geldt ten tijde
van de inwerkingtreding van de Omgevingswet (art. 22.2 OW). Denk bijvoorbeeld
aan regels voor geur en geluid voor de horeca. Zij kunnen hiervoor hun eigen
afwegingen maken. Voor een goede overgang van de oude naar de nieuwe situatie is
er de bruidschat.

![](media/880e3410eea8a6281608e74e59a9fe98.png)

De bruidsschat

De reeds elektronisch beschikbaar gestelde plannen, nu via
[www.ruimtelijkeplannen.nl](http://www.ruimtelijkeplannen.nl), blijven via een
overbruggingsfunctie die het Kadaster aanbiedt, raadpleegbaar als onderdeel van
het omgevingsplan. Deze plannen zijn straks dus ook zichtbaar in de LVBB.
