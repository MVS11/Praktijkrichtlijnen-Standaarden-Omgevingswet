### Kenschets rechtsfiguur omgevingsplan

Gemeenten stellen elk integraal beleid en regels vast over de ontwikkeling, het
gebruik, de bescherming, het beheer en onderhoud van de fysieke leefomgeving
voor hun grondgebied. Zij leggen dit vast in één of meerdere OW-besluiten, in
dit geval de omgevingsvisie en het omgevingsplan.

De gemeente heeft één omgevingsplan voor haar gehele grondgebied op grond van de
Gemeentewet en andere bijzondere wetten.

Zie 3.1 van de [TPOD omgevingsplan versie
0.97](https://standaardenomgevingswet.geonovum.nl/docs/12.%20TPOD%20Omgevingsplan%20v0.97.pdf)
voor een uitgebreide toelichting op het rechtsfiguur

Juridische kenmerken omgevingsplan

| Onderwerp                                                                                                                                                               | Specificatie                                                                                                                                                                                                                                                                           |
|-------------------------------------------------------------------------------------------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Grondslag rechtsfiguur                                                                                                                                                  | Artikel 2.4 Omgevingswet                                                                                                                                                                                                                                                               |
| Voorbereidingsprocedure                                                                                                                                                 | Verplichtingen: kennisgeving van voornemen omgevingsplan vast te stellen (art. 16.29 Ow)  toepassen afdeling 3.4 Awb (art. 16.30 Ow)                                                                                                                                                   |
| Tijdstip bekendmaking/  terinzagelegging vastgesteld omgevingsplan                                                                                                      | Terinzagelegging niet eerder dan 2 weken na datum vaststelling, tenzij: Gedeputeerde Staten geen zienswijze over ontwerp hebben ingebracht, t.o.v. ontwerp geen wijzigingen zijn aangebracht, of GS hebben bepaald dat omgevingsplan eerder mag worden bekendgemaakt (art. 16.77a Ow)  |
| Inwerkingtreding                                                                                                                                                        | Omgevingsplan treedt in werking 4 weken na dag terinzagelegging, tenzij in omgevingsplan later tijdstip is bepaald (art. 16.78 Ow). Aan regels omgevingsplan kan tijdelijke werking worden gegeven1                                                                                    |
| Rechtsbescherming                                                                                                                                                       | beroep bij Afdeling bestuursrechtspraak Raad van State                                                                                                                                                                                                                                 |
| Geldt TPOD ook voor ontwerpbesluit                                                                                                                                      | Ja                                                                                                                                                                                                                                                                                     |
| Rechtsfiguur roept meldingsplicht of vergunningplicht in het leven en/of bevat bepalingen waaraan aanvragen om omgevingsvergunning rechtstreeks getoetst moeten worden  | Ja (art. 4.4 Ow)                                                                                                                                                                                                                                                                       |
| Rechtsfiguur bevat voor eenieder bindende regels                                                                                                                        | Ja                                                                                                                                                                                                                                                                                     |
