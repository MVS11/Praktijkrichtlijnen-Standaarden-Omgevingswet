### Meervoudig bronhouderschap omgevingsplan

De gemeenteraad (en na delegatie ook B&W) stelt het omgevingsplan vast over het
gebied waar zij zeggenschap hebben. Andere bevoegde gezagen en de Afdeling
bestuursrechtspraak van de Raad van State kunnen besluiten nemen respectievelijk
uitspraken doen die leiden tot wijziging van dat omgevingsplan.

-   Gedeputeerde Staten kunnen met een reactieve interventie besluiten dat een
    onderdeel van een omgevingsplan geen deel van het omgevingsplan uitmaakt.

-   Met een projectbesluit kunnen Dagelijks Bestuur van het waterschap,
    Gedeputeerde Staten en de minister de regels van het omgevingsplan wijzigen.

-   Een voorbereidingsbesluit (genomen door gemeenteraad, Provinciale State of
    minister) kan het omgevingsplan wijzigen met voorbeschermingsregels.

-   Deze drie vormen van wijziging van het omgevingsplan worden meervoudig
    bronhouderschap genoemd. Daarnaast kan de Raad van State een deel van een
    omgevingsplan vernietigen of daar juist aanvullingen op geven.

Het uitgangspunt bij meervoudig bronhouderschap is dat het bevoegd gezag een
besluit neemt dat ingrijpt op het omgevingsplan en daarbij het mutatiebericht
aanlevert aan het DSO, wat leidt tot wijzigingen in de geconsolideerde versie
van het omgevingsplan. Ten aanzien van uitspraken van de bestuursrechter geldt
dat de gemeente de gevolgen van die uitspraak in het omgevingsplan verwerkt.
