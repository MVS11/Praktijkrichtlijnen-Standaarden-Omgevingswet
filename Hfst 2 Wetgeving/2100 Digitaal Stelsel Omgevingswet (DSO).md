Digitaal Stelsel Omgevingswet (DSO)
-----------------------------------

Het [Programma
DSO](https://aandeslagmetdeomgevingswet.nl/omgevingswet/digitaal-stelsel/)
ontwikkelt een algemene [Standaard Officiële Publicaties
(STOP)](https://standaardenomgevingswet.geonovum.nl/docs/1.%20STOPTP%20v0.97.pdf)
die voor de Omgevingswet wordt verbijzonderd met specifieke toepassingen voor de
OW-besluiten (TPOD’s). De Omgevingswet voorziet in het gebruik van
informatiestandaarden voor het opstellen van digitale omgevingsbesluiten. De
STOP en bijbehorende TPOD’s bevatten specificaties voor zowel opstellen,
uitwisselen en beschikbaar stellen van OW-besluiten.

De standaarden vormen geen beperking voor de beleidsvrijheid ten aanzien van het
inhoudelijk stellen van regels over de fysieke leefomgeving. Wel leggen ze vast
hoe de regels moeten worden ingedeeld, hoe regeltekst aan werkingsgebieden
gekoppeld moet worden en hoe de regels geannoteerd moeten worden.
