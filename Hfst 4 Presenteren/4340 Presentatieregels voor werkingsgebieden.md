### Presentatieregels voor werkingsgebieden 

De presentatieregels voor gebieden vormen een vergelijkbaar principe als bij de
teksten; er is een scheiding tussen de functionele aanduiding van het symbool
via de legenda en de concrete kleurwaarden en mate van transparantie.

Een OW-besluit kan werkingsgebieden bevatten die inhoudelijke waarden kennen,
zoals een functie, activiteit, onderwerp, beperkingengebied, omgevingswaarde of
omgevingsnorm.

Het toepassingsprofiel van OW-besluit bepaalt welke werkingsgebieden er van
toepassing zijn in dat type OW-besluit en regelt op basis van welke
eigenschappen van deze objecten gepresenteerd kunnen worden in een kaart of
viewer.

In de afbeelding hieronder wordt het principe van functioneel presenteren van
werkingsgebieden weergegeven. In het presentatiemodel wordt gesproken over
geo-informatieobjecten.

![](media/717c75016d7813122b4833bb04821aea.jpg)

Functioneel presenteren werkingsgebieden

De tekststructuur bepaalt de structuur van het OW-besluit. Besluiten binnen de
Omgevingswet kennen werkingsgebieden, dat wil zeggen een gebied waar de regel-,
beleids- of visietekst van toepassing is. Het is ook een uitgangspunt van het
DSO stelsel dat de gebruiker op een kaart kan klikken om te zien welke regels
daar gelden en omgekeerd.

Om bovenstaande mogelijk te maken, zal het Bevoegd Gezag werkingsgebieden
vastleggen. De vastlegging van deze werkingsgebieden gebeurt middels coördinaten
in zogeheten geo-informatieobjecten. Vanuit de juridische tekst zal naar de
geo-informatieobjecten worden verwezen.

De \<noemer\> in de regel-, beleids- of visietekst is de leesbare identificatie
van de locatie en is de verbinding tussen de tekst en de locatie. De \<noemer\>
geeft hierbij de betekenis van de locatie.

Een goede standaardfrase voor de locatieaanduiding is daarom:

“Ter plaatse van het gebied \<noemer\> …”

Of

“maximum bouwhoogte als aangeven in \<noemer\>”

Voorbeelden hiervan zijn functies zoals Horeca, Centrum, etc. of onderwerpen
zoals Grondwaterbeschermingsgebied, Hoge archeologische verwachtingswaarde, etc.
De locatie kan ook een locatiegroep zijn, waaronder een set werkingsgebieden of
andere groepen vallen.

Een ‘noemer’ heeft daarmee een andere functie dan de geografische naam van een
gebied. Soms kan dit echter wel gelijk zijn, als bijvoorbeeld in een regel over
activiteiten in de Noordzee.

Van belang is dat gebieden kunnen wijzigen en dat het ongewenst is daarbij
steeds een andere aanduiding in de vorm van een andere ‘noemer’ aan te moeten
geven, zoals natuurnetwerk1 en natuurnetwerk2. De ‘noemer’ moet in de regeling
een constante blijven. Het versienummer zal wel wijzigen als er wijzigingen zijn
in het geo-informatieobject.

De \<noemer\> is de verbinding tussen de tekst en de locatie. In de webversie
van het besluit bevat het tevens de hyperlink naar de pagina van het
geo-informatieobject. Zie afbeelding. Die pagina van een geo-informatieobject
bevat een interactieve kaart waar het betreffende object zichtbaar is zodat de
gebruiker de geometrie kan interpreteren. Het bevat ook een download
mogelijkheid om de geometrie van het object te kunnen downloaden. Van belang is
dat de geometrie zelf wél onderdeel is van het besluit, want dat is wat het
Bevoegd Gezag formeel heeft vastgesteld. De presentatie van de geometrie in de
viewer moet wel correct zijn maar is illustratief en is géén formeel onderdeel
van het besluit. De ondergrond die gebruikt wordt om het geo-informatieobject te
kunnen interpreteren kan een actuele ondergrond zijn.

De geo-informatieobjecten zijn als onderdeel van het besluit officieel
vastgesteld en het is daarom van belang dat de inhoud van de informatieobjecten
altijd beschikbaar is (ook in de toekomst), met open software raadpleegbaar is
en dat de inhoud van de vastgestelde informatieobjecten níet kan wijzigen.

Daarom bestaat de verwijzing naar een informatieobject in ieder geval uit:

-   een mensleesbare betekenisvolle noemer

-   een (unieke) identificatie

-   een versie

Informatieobjecten in een (OW-)besluit dienen in de mensleesbare weergave van
het besluit opgenomen te worden zodat duidelijk is welke informatie als
onderdeel van het besluit is vastgesteld. Het presentatiemodel legt deze
verbinding door de verwijzing naar (de pagina met het) informatieobject in de
regel-, beleids- of visietekst op te nemen. Dat wordt gedaan door een \<noemer\>
in de tekst op te nemen. De mensleesbare verwijzing zit in de Bijlage bij de
regels.

![](media/bdf89be755b96dbc8d60be119cb23a07.jpg)
