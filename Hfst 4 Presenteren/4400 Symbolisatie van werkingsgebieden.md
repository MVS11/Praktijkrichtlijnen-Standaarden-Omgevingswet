Symbolisatie van werkingsgebieden
---------------------------------

Het uitgangspunt voor de weergave van objecten met een geometrie is dat de
inhoudelijke waarde van het object bepaalt met welke symboliek (kleur/arcering)
een werkingsgebied wordt weergegeven. Voorbeelden van inhoudelijke waarden zijn
een functie, een onderwerp of een norm.

Het presentatiemodel bedient verschillende mogelijkheden om de werkingsgebieden
weer te geven in een viewer.

1.  Een default symbool.

2.  Symbolisatie op basis van een afgesproken standaard symbolisatie.

3.  Een eigen symbolisatie die afwijkt van de standaard symbolisatie.

4.  Een symbolisatie specifiek bedoeld voor een kaartviewer, afwijkend van
    bovenstaande symbolisatie.

In een TPOD van de OW-besluiten wordt bepaald welke inhoudelijke waarden van
toepassing zijn in dat type besluit. Daarnaast wordt daarin ook geregeld op
basis van welke inhoudelijke waarden de werkingsgebieden gepresenteerd worden

Voor elke TPOD worden afspraken gemaakt over standaard symbolisatie. Hiermee
wordt bedoeld dat er afspraken worden gemaakt over een vaste symbolisatie van
vergelijkbare geo-objecten.

Werkingsgebieden worden op een kaart met ondergrond getoond om de locatie juist
te interpreteren. De gebruikte ondergrond maakt géén onderdeel uit van het
besluit. Wel is het van juridisch belang te duiden welke ondergrond is gebruikt
bij vaststelling en bij het begrenzen van de geometrie. Bevoegde gezagen mogen
daarvoor alleen geografische basisregistraties gebruiken. Het is verplicht in
het besluit vast te leggen welke basisregistratie en de bijbehorende
versie(datum) is gebruikt om de werkingsgebieden te begrenzen en vast te
stellen. Deze informatie moeten ook op de informatiepagina van het
geo-informatieobject bij de presentatie van het besluit kunnen worden getoond.
De presentatie van werkingsgebieden in de viewer moet wel correct zijn maar is
illustratief en is géén formeel onderdeel van het besluit. De ondergrond die
gebruikt in de viewer kan een actuele ondergrond zijn.

Een OW-besluit kan werkingsgebieden bevatten die inhoudelijke waarden kennen,
zoals een functie, activiteit, onderwerp, beperkingengebied, omgevingswaarde of
omgevingsnorm. Deze inhoudelijke waarden worden gebruikt om het werkingsgebied
weer te geven voor opties 2 tot en met 4.

Het toepassingsprofiel van OW-besluit bepaalt welke werkingsgebieden er van
toepassing zijn in dat type OW-besluit en regelt op basis van welke
eigenschappen van deze objecten gepresenteerd kunnen worden in een kaart of
viewer.
