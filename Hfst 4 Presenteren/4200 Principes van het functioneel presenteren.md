Principes van het functioneel presenteren
-----------------------------------------

Het presentatiemodel wil grote complexiteit voorkomen en toch de nodige
flexibiliteit bieden in vormgeving, daarvoor hanteren we het principe van
‘functioneel presenteren’: het presentatiemodel stelt daarom functionele eisen
die de eenduidige weergave van deze informatie uit het besluit mogelijk maken.
Dit zijn eisen zoals de relatieve grootte van het lettertype van onderdelen ten
opzichte van elkaar. Het presentatiemodel gaat níet over de stijl, zoals de
exacte korpsgrootte van het lettertype, regelafstand of opmaakstijl van het
publicatiemiddel.

De functionele eisen in het presentatiemodel schrijven voor wát er moet worden
weergegeven, maar gaan niet over de opmaakstijl. Er is een duidelijke scheiding
tussen de in het besluit vastgelegde informatie en de wijze waarop deze
informatie zichtbaar wordt gemaakt. De fonts, symbolen en kleurkenmerken zijn
geen onderdeel van het aan te leveren besluit. De stijl van de presentatie staat
los van het besluit. Dat maakt het flexibel. Dat betekent dat dezelfde
informatie op de eigen website weergegeven kan worden met een andere kleur of
een ander font.
