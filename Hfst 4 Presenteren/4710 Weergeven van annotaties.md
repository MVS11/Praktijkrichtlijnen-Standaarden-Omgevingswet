### Weergeven van annotaties 

Wijzigingen in aangebrachte annotaties worden in principe NIET via het
presentatiemodel voorgeschreven. Ze vormen immers geen onderdeel van het
authentieke juridische besluit. Het presentatiemodel voorziet beperkt in de
standaardisering van weergave van annotaties. De juridisch verplichte annotaties
worden in de opmaak van het besluit al meegenomen. Denk aan metadata over
inwerkingtreden, bevoegd gezag enz. Verwijzingen naar informatieobjecten worden
apart gemarkeerd, waardoor zichtbaar is dat er een verwijzing “onder” ligt. Deze
wordt zichtbaar gemaakt door een muis-over handeling en zijn ook door te klikken
om nadere informatie te verkrijgen.

Digitaal verplichte en vrije annotaties worden op dezelfde wijze zichtbaar
gemaakt. Deze weergave vindt in principe alleen plaats buiten de LVBB om de
juridische en niet-juridische weergave niet te vermengen. Dit zou immers twijfel
kunnen zaaien over de juridisch geldende situatie.
