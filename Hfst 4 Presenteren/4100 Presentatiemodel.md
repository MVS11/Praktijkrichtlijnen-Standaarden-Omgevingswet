Presentatiemodel
----------------

Onder presenteren wordt verstaan het weergeven, verbeelden en visualiseren van
de inhoud van een besluit en regeling. Met andere woorden: dit gaat over hoe
omgevingswetbesluiten in tekst en kaartbeeld getoond worden in de systemen van
het bevoegd gezag, in DSO-LV en in de LVBB.

Een besluit bestaat uit de regeltekst van het besluit aangevuld met objecten,
zoals bijvoorbeeld het werkingsgebied en de (niet-technische) annotaties. Deze
inhoud dient zowel mens- als machineleesbaar te worden aangeboden.

De inhoud van de digitale informatie uit OW-besluiten wordt opgeslagen in
xml-bestanden (machineleesbaar). Het presentatiemodel maakt de inhoud van
daarvan toegankelijk en leesbaar voor de gebruiker in een voor gedefinieerde
vorm. Hiermee is de digitale informatie mensleesbaar.

Het presentatiemodel beschrijft tevens hoe tekst, geometrie van werkingsgebieden
(als geo-informatieobject vastgelegd) en annotaties eruitzien. Het gaat over het
gebruik van symbolen, kleur, lijndikte, arcering, karakterset.

Het doel is het bereiken van inzichtelijkheid van de publicaties, besluiten en
regelingen voor de gebruiker, in het geval van:

-   Het opstellen en vaststellen van een besluit

-   Het bekendmaken van een besluit

-   Het raadplegen van actuele (geconsolideerde) regelgeving

[Lees hier meer over Het
presentatiemodel](https://standaardenomgevingswet.geonovum.nl/docs/9a.%20Presentatiemodel%20v0.97.pdf)

<https://standaardenomgevingswet.geonovum.nl/docs/9a.%20Presentatiemodel%20v0.97.pdf>
