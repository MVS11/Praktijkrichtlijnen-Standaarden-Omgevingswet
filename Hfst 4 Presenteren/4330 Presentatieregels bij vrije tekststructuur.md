### Presentatieregels bij vrije tekststructuur 

Dezelfde principes gelden als hierboven, echter de uitwerking is anders omdat de
hiërarchische structuur naar eigen inzicht toegepast kan worden. Voor
OW-besluiten zonder regels zal de structuur vrijer zijn. De presentatieregels
zullen hierdoor ook beperkter zijn: er zijn immers minder “vaste haakjes” om de
presentatie mee vast te maken.

De vrije tekst heeft als eigenschap dat er maar één structuurelement is: de
divisie. Een structuur van: deel, hoofdstuk, titel, afdeling, (sub)paragraaf,
artikel, lid bestaat niet voor omgevingsdocumenten met een vrije tekststructuur.
Dit maakt het onmogelijk om aan alleen de elementnamen functionele eigenschappen
te koppelen. Wat wel kan is het gebruikmaken van het feit dat elementen genest
zijn. Nesten betekent dat er een handmatige hiërarchie is aangebracht.

De functionele presentatie zegt dan iets over een nulpunt (hoogste niveau of
laagste niveau) en alle andere regels doen een relatieve uitspraak ten opzichte
van het element waarbinnen ze voor komen. In de afbeelding hieronder is te zien
hoe het ingevuld wordt.

![](media/863f23e31e13f5663598c874e04272bb.png)

Functionele weergave van vrije tekst
