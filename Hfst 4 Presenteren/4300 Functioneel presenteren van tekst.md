Functioneel presenteren van tekst 
----------------------------------

Om tekst correct weer te geven is in het presentatiemodel vastgelegd welke
relatieve grootte van het lettertype de tekstonderdelen ten opzichte van elkaar
hebben. Het presentatiemodel gaat niet over de stijl, zoals de exacte
korpsgrootte van het lettertype, regelafstand of opmaakstijl van het
publicatieblad. Zie in de afbeelding hieronder de presentatieregels die ervoor
zorgen dat een machineleesbare XML (links) mensleesbaar wordt gemaakt (rechts).
Daartussen zitten verschillende presentatieregels. Deze zijn verschillend omdat
de bruikbaarheid voorop staat en de vertaling dus afhankelijk is van het medium.
Lees verder over de weergave van regeltekst bij de toelichting.
