### Wijzigen van de symbolenbibliotheek en symbolisatietabellen 

Het wijzigen van de in de symbolenbibliotheek opgenomen symbolen is een
interbestuurlijke beheeractiviteit, waarin alle bestuurslagen samen de
vraagarticulatie voor wijzigingen specificeren. Wijzigingen in de
symbolisatietabellen, waar de voorkeur symbolen aan de presentatie-entiteiten
gekoppeld worden, worden eveneens interbestuurlijk beheerd. Dit is noodzakelijk,
omdat de besluiten op een locatie gepresenteerd worden en er besluiten van
meerdere bestuurslagen over elkaar heen getoond kunnen worden.

In theorie zouden de visualisaties per soort OW-besluit kunnen verschillen, maar
dit breekt de mensleesbaarheid af en hiermee ook de begrijpelijkheid van deze
presentaties in hoge mate.
