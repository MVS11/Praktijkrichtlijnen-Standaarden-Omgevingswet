### Waardelijsten 

Bij veel annotaties hoort een lijst vooraf gedefinieerde waarden die de
annotatie kan aannemen (aan kan worden toegekend). De waarden staan niet in de
objectencatalogus, maar in een waardelijst. Om de uniformiteit te bevorderen
worden zoveel mogelijk eenduidige begrippen gebruikt. Daar waar de waarden voor
verschillende OW-besluiten gelijk zijn, worden ze onderling afgestemd.

Waardelijsten zijn er in twee vormen:

-   Limitatieve lijst: er moet een waarde gekozen worden uit een lijst met
    vooraf gedefinieerde waarden; De procedure om waarden aan deze lijst toe te
    voegen wordt ingericht bij de beheerorganisatie.

-   Uitbreidbare lijst: er mag gekozen worden uit een lijst met vooraf
    gedefinieerde waarden, maar er mag ook een eigen waarde gebruikt worden die
    dan vaak aan bepaalde voorwaarden moet voldoen.
