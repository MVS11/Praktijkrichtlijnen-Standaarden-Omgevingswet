### Locatie 

Een Locatie is een met coördinaten afgebakend gebied of object. Locatie bevat
één of meer geometrieën. Een Locatie kan aan een inhoudelijke annotatie
gekoppeld worden en kan aan de tekst gekoppeld worden. Belangrijk is te
vermelden dat het object Locatie een STOP-gegeven is. Vanwege de centrale rol
die Locatie speelt in de toepassingsprofielen in het domein van de Omgevingswet,
wordt Locatie ook in dit TPOD beschreven. Een gedetailleerdere toelichting van
Locatie is te vinden in de STOP-documentatie.
