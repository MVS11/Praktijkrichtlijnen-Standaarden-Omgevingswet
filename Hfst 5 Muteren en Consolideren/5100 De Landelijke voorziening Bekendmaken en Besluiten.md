De Landelijke voorziening Bekendmaken en Besluiten
--------------------------------------------------

De Landelijke voorziening Bekendmaken en Besluiten (LVBB), waaronder het
Register Omgevingsdocumenten, biedt alle functionaliteiten om besluiten te
ontvangen, valideren, bekendmaken, consolideren en beschikbaar stellen als
besluiten en geconsolideerde regelgevingen. De LVBB wordt ontwikkeld in het
kader van de Omgevingswet, maar de ambitie is deze voor alle wet- en regelgeving
van Nederland in te zetten. De LVBB is een e-overheidsbouwsteen.
Omgevingsdocumenten die overheden publiceren, komen via deze landelijke
voorziening ook in het digitaal stelsel Omgevingswet (DSO).
