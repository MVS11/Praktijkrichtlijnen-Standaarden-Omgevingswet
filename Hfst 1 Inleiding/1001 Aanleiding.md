Aanleiding
----------

Het motto van de Omgevingswet is ‘Ruimte voor ontwikkeling, waarborgen voor
kwaliteit’. De Omgevingswet staat voor een goede balans tussen het benutten en
beschermen van de fysieke leefomgeving en de
[Omgevingswet](https://aandeslagmetdeomgevingswet.nl/omgevingswet) bundelt en
moderniseert alle wetten in één wet voor ruimte, wonen, infrastructuur, milieu,
natuur en water. Daarmee vormt de wet de basis voor de samenhangende benadering
van de  [fysieke
leefomgeving](https://aandeslagmetdeomgevingswet.nl/omgevingswet/abc-omgevingswet/begrippenlijst/?BgrIdt=188764).
Het gaat om de balans tussen beschermen en benutten van de fysieke leefomgeving.
Vanaf 2021 treedt deze wet in werking.

Digitalisering is een belangrijk instrument ter ondersteuning van de
Omgevingswet. In het kader van digitalisering wordt momenteel het Digitaal
Stelsel Omgevingswet (DSO) ontwikkeld. Om alle uiteenlopende gegevens over de
fysieke leefomgeving digitaal beschikbaar en uitwisselbaar te maken, zijn
standaarden nodig.
